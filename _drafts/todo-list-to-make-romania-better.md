---
layout: post
title: "Lista - ce sa facem ca grup ca sa fie bine-n tara ?"
date: 2019-07-17
---

Salut, esti in Bucuresti ? Vrei sa faci ceva inainte sa pleci din tara ? Sau inainte sa iei pe cineva la bataie ?

Propun sa incepem o lista.

# O data pe zi, ia de pe jos si arunca la gunoi
O data in plus pe zi, cand iti pica ochii pe un plastic, un pachet de tigari, o sticla, un pachet de servetele, orice, care este aruncat pe jos, ridica-l si pune-l intr-un cos de gunoi. 

La fel ca acasa, este treaba ta sa faci curat in tara ta. Chiar daca ai menajera, e treaba ta sa strangi coaja de banana cazuta pe jos in bucatarie dupa ce ea pleaca. E treaba ta sa-ti speli vasele dupa ce mananci. E treaba ta sa-ti speli hainele dupa ce le porti.

Daca ai un sistem prin care altcineva are grija de astea, nu se schimba nimic. Tot treaba ta e, dar consideri ca ai cheltuit destula energie cu asta. Eu iti cer mai mult.

Nu conteaza daca te vede cineva sau nu. Nu conteaza daca spui cuiva dupa sau nu. Doar ia ceva de pe jos si arunca la gunoi.

# Dupa cumparaturile de azi, zambeste persoanei de la casa
La 7 e coada in Cora vreo 40 minute. Iti cer ca dupa alea 40 minute sa faci asta. Platesti, primesti restul, te uiti in ochii persoanei, zambesti ca atunci cand simti bucurie in suflet, si spui multumesc.

Vad prea putine zambete pe strada si altfel decat sa te rog sa faci asta nu stiu cum sa fac.

Nu-i nevoie sa povestiti de problemele cu politicienii, de la munca, din relatii. Nici nu trebuie sa zambesti foarte mult. Nici sa vorbesti foarte mult. Doar zambeste cand spui multumesc.

# De dimineata in drum spre munca, indreapta-ti spatele
O data pe zi, cand iesi de la metrou, cand cobori din tramvai, sau din masina, da-te din drum, uite-te in sus, inspira adanc pana nu mai poti, da aerul afara si continua-ti ziua.

E greu bolovanul pe care-l duci. Ia cate o pauza pentru tine, pentru cei la care tii, pentru cei de care nu stii ca sa uita. Adu atentie sanatatii tale. Daca aduci si un zambet poti linistit sa multumesti incruntat diseara la Cora ca se pune si asa.

Nu-i nevoie sa alergi, sa faci aikido, sa mergi la sala sau la munte (desi toate ajuta enorm). Incepe cu primul pas cand cobori din mijlocul de transport. Doar indreapta-ti spatele si mergi in continuare.

# Contribuie la lista asta
O singura contributie de la fiecare din noi e tot ce e nevoie. Suntem destui sa facem destule.

Proiectul asta e open source deci oricine poate contribui. 

Daca vrei sa inveti despre asta scrie-mi si programam o discutie. Daca nu vrei sa inveti despre asta scrie-mi ce anume ai vrea sa adaug in lista.

[Detaliile de contact sunt aici](/../cv/index.html)